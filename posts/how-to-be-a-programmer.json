{"title":"\"程式員求生指南：關於寫程式的二三事\" 感想","permalink":"/posts/how-to-be-a-programmer","post":{"title":"\"程式員求生指南：關於寫程式的二三事\" 感想","language":"zh-tw","date":"2016-05-13T00:00:00.000Z","categories":"Review","__content":"<p>文章嘅結構非常清淅，段落標題已經係一個好好嘅小結，冇必要再作總結。</p>\n<h2 id=\"\">要點</h2>\n<h3 id=\"-1\">職業道德</h3>\n<p>Programmer嘅職業道德就係寫D有Quality嘅Code。</p>\n<p>行外人可能唔明，Product有冇Quality，Client好易睇得出，冇Quality嘅野好易俾市場圖汰，跟本生存唔到，何來道德？事實上，Software嘅Quality，唔識寫Code嘅人真係會睇唔出。</p>\n<p>行外人眼中，淨係睇到你整個UI好唔好睇，D功能用唔用到。其實E D野好多時call個library, copy and paste 下D Code就做到。真正嘅Software Quality係要睇背後個Logic嚴唔嚴謹，結構易唔易Extend。行外人眼中淨係見到一D符號，連D Code咩意思都唔知，點樣明白背後嘅Idea，何來講得出有冇Quality?</p>\n<p>正如作者所講，Software 冇一個「外觀」(啱啱講有UI唔代表Software Quality)，係一D抽象嘅，只有係實際contribute嘅人先知到個Quality，好多時都係靠自己良心去做。</p>\n<p>揾工真係要揾D上司有technical backgound，隊Team注重Code Quality嘅公司。如果老細係行外人，跟本唔識分D Code有冇Quality，好易就升左D亂寫Code交數又識卸膊嘅Programmer。果D幫人地執手尾嘅良心Programmer真係灰左機。</p>\n<!-- more -->\n<h3 id=\"-2\">基本功</h3>\n<p>文中程式語言，資料結構及演算法，網路協定幾個段落，都帶出一個concept，要打好基本功。</p>\n<p>做野好多D都係直接用library，好high level咁solve一D問題，未必真係吓吓要用到D低層野，可能得少於10%嘅Task先有少少機會用到。一個Programmer去唔去到專家Level就係睇果10%。所以練好基本功，係為未來一D Solve唔到嘅問題做準備，正謂書到用時方恨少。</p>\n<p>咁當然，除左深度，廣度都好重要，keep住學新野，但要留意點樣用最快嘅方法去學到，唔係俾幾條命你都唔夠用。</p>\n<h3 id=\"-3\">除錯能力</h3>\n<p>我希望佢可以再講得Solid D。</p>\n<h3 id=\"-4\">寫出可讀、易維護的代碼</h3>\n<p>絕對同意。Readability &gt; Maintainability &gt; Performance。我以前都係Performance行先，連加減乘除都要想用bit operator去optimize，跟本係傻仔行為。</p>\n<p>Optimize係好花時間，用左成幾日做完optimize，最後發現快左唔夠1%，但D Code完全亂曬，過幾日連自己都睇唔明，改少少野又有bug，真係得不償失。</p>\n<p>好多時都係Readability行先，D Code易睇，代表佢用一個簡單精練嘅方法去solve到一個問題。其他人好易咁去理解到個思路，知道D code做緊咩，點解work點解唔work一目了然，自然易maintain。\nD Code易睇，就容易去揾到去關鍵嘅瓶頸去Optimize，又因為易maintain，又唔怕optimize果時會製造D bug。成件事有效率好多。</p>\n<p>有好多Programmer都會忽略左一樣野。Code其實係一篇文章，係Programmer之間嘅溝通工具。如果D Code寫到亂七八糟，成條Team真係好難合作，好可能變左我整炒你段Code，你又整炒左我段Code，最後大家日日係度fix bug，唔知做D咩。</p>\n<h3 id=\"-5\">程式語言的多樣性</h3>\n<p><a href=\"http://199911.github.io/blog/review/2016/05/12/learn-multiple-programming-languages/\">見此</a></p>\n<h3 id=\"-6\">四、非關技術</h3>\n<p>主要係一D soft skills。</p>\n<h4 id=\"-7\">停止砍掉重練</h4>\n<p>有砍掉重練嘅衝動，其中一個原因係睇唔明人地D Code，唔想睇，好似重寫一次比較快。\n但係咁樣好多時係解決唔到問題，因為自己睇唔明自己D Code係好常見。\n尤其係D Code寫得唔好嘅時候⋯⋯有時唔一定係人地寫得唔好，都有可能係自己未夠班，睇唔明人地嘅Design。\n所以除左自己寫Code之外，都要睇多D人嘅Code。Code Review都係一個好好嘅練習。\nPS: 有時Code Reivew係等寫Code果個Review你個Code Review :0)</p>\n<h4 id=\"communication\">Communication</h4>\n<p>Software engineer好多時都唔係one man band，係同成條Team合作。</p>\n<h4 id=\"keeplearning\">Keep Learning</h4>\n<p>科技日新月異，唔洗解釋。</p>\n<h2 id=\"-8\">檢討</h2>\n<p>文中提到嘅文章同書都應該要睇下。當中我Security同ORM都要鑽研下。同埋真係要練習睇多Code。\n目前Target係先增加廣度再pick topic深造。</p>\n<p>原文：<a href=\"https://tw.twincl.com/programming/*652e\">程式員求生指南：關於寫程式的二三事</a>。</p>","filePath":"/Users/sunday/workspace/coding-sunday/source/_posts/review/how-to-be-a-programmer.md","slug":"how-to-be-a-programmer"}}